# -*- mode: mandoku-view; -*-
#+TITLE: 後漢書補逸
#+DATE: 2015-08-24 22:29:31.157993
#+PROPERTY: ID KR2d0022
#+PROPERTY: BASEEDITION WYG    
#+PROPERTY: JUAN 卷十
<pb:KR2d0022_WYG_010-1a>¶
欽定四庫全書¶
　後漢書補逸卷十　　　監察御史姚之駰撰¶
　　謝承後漢書第二¶
　　　陳寵¶
陳寵曾祖咸字子成為廷尉監議人常從輕比論報多¶
所全活皆稱恩也¶
　(案寵見東觀記咸係前漢哀平間人謝書序寵先世/獨詳范亦畧同但咸以律令為尚書未為廷尉監也)¶
　(案咸生欽欽生躬躬乃寵父曽為廷尉左監此其躬/事耶寵雖傳法律而務在寛厚葢過庭之餘習深矣)¶
<pb:KR2d0022_WYG_010-1b>¶
王莽篡位咸還家杜門不出莽改易漢法令及臘日咸¶
常言我先祖何知王氏臘乎¶
　(案此亦序寵/先世事也)¶
　　　張意¶
張意為驃騎將軍討東甌賊意修水戰之具浮海就攻¶
所向無敵¶
(制案水戰亦足兵一要務也今艦設有鋸犁趕繒等號/  江海重鎮設有水師營其海)¶
　(然承平日久雖大脩小脩届期不廢而揚帆巡哨或/難入海)¶
<pb:KR2d0022_WYG_010-2a>¶
(皇上安不忘危其廢弛之弊務使戰艦皆堅固如式可/命督撫大臣察)¶
　(以浮海而于水師營弁必選熟習/海道者為之葢人人張意矣范闕)¶
　　　馬融¶
馬融字季長年十三明經為太子舍人校書東觀¶
　(案融見東觀記季長以永初二年辭鄧隲召四/年復出拜校書則年已非十三也此定有誤)¶
融為校書郎又拜郎中¶
　(案范稱融為校書/郎中與此不同)¶
　　　巴祗¶
<pb:KR2d0022_WYG_010-2b>¶
巴祗字敬祖為揚州刺史禄俸不使有餘幘毁壊不復改¶
易以水澡膠墨傅之夜與士對坐處暝暗之中不然官燭¶
　(案祗貞介之操不無谿刻自處然以儉化俗未為過/也澡幘坐暝二事甚韻謝每寫亷吏獨詳使豪華者)¶
　(對之無/色范闕)¶
祗為别駕體素清白以儉厲俗在任不迎妻子¶
　　　鄧道¶
鄧道出為馮翊守下車治豪强四海號為豪强所病¶
　(案范/書闕)¶
<pb:KR2d0022_WYG_010-3a>¶
　　　陳龜¶
安帝時尚書陳龜上表曰仁恩廣被化流殊方使老者¶
以夀終孤幼得保年猶運河轉石易于反掌¶
　(案龜字叔珍上黨泫氏人永建中舉孝亷後拜京兆/尹㑹羌宼邊桓帝以龜世諳邊俗拜為度遼將軍臨)¶
　(行上疏數百言獨不見此表且據范傳則安帝/時龜未為尚書豈范有遺誤或姓名偶同者與)¶
　　　孟嘗¶
孟嘗遷合浦太守郡不産榖食而海出珠寶與交阯比¶
境常通商販貨糴糧食先時宰守並多貪穢詭人採取¶
<pb:KR2d0022_WYG_010-3b>¶
不知紀極珠遂漸徙于交阯境界于是行旅不至貧者¶
餓死于道嘗到官革易前弊曾未踰歳去珠復還百姓¶
皆反其業商賈流通稱為神明¶
　(案嘗字伯周㑹稽上虞人老蚌何靈珠豈能不脛而/走蜑戸以貪守誅求故詭言蚌徙耳亷吏至則羣返)¶
　(其業矣然如史所傳/乃成千古佳話范同)¶
嘗為合浦被徴當還吏民攀車請之不得進乃附商人船遁去¶
　　　尹昆¶
尹昆為侍御(闕/)　　時拜尚書僕射詔曰惟君公曹時以¶
<pb:KR2d0022_WYG_010-4a>¶
太守之術克奬王室其省録臺事勿令謬誤¶
　(案范書闕公曹/二字疑有脱誤)¶
　　　閔貢¶
閔貢字仲叔太原人¶
　(案仲叔見東觀記此載劉義慶世説/注中仲叔以字行微此則其名冺矣)¶
　　　石苞¶
石苞字延博為諸生篤行清苦學五經徴拜議郎¶
　(案范書闕五經之學近乃極盛然其流弊恐亦在兼/經科中士人墨守訓詁不知箋疏為何物甚且專求)¶
<pb:KR2d0022_WYG_010-4b>¶
　(闈擬而習之稍有忌諱概不省覽無論經解矣延博/之學五經恐不若此今)¶
(聖天子作人意切出吉祥擬題以覘實學將來試官拈/諭鄉㑹試士不必)¶
　(題自必就生避熟經/學之興駸駸日上矣)¶
　　　張稷¶
張稷字衞君除尚書侍郎左丞朝賀陛見進對威儀辭¶
令辨達明帝深奇異之拜膠東相¶
　(案范/書闕)¶
　　　吳祐¶
<pb:KR2d0022_WYG_010-5a>¶
吳祐遷膠東相有男子母俱行道遇姦辱其母長遂殺¶
之追捕行長祐問長有子乎曰有妻未有子召長妻至¶
獄解桎梏使同宿遂孕至冬行殺長囓指斷含血誓若¶
生男名吳生以報吳君也¶
　(案祐見東觀記安丘男子名母丘/長此所載不明定引用者脱誤)¶
　　　鄧通¶
鄧通字子淵遷越騎校尉為營吏士所敬畏天下嘆服¶
　(案范/書闕)¶
<pb:KR2d0022_WYG_010-5b>¶
　　　宋度¶
宋度字叔平除謁者以詔書賜降俟朝(闕/)門門開度頓¶
首讓胡掾賜畢奏罷大鴻臚京師稱曰宋叔平一史奏¶
罷九卿¶
　(案度奏罷鴻臚不知何事但因謁者/而斥逐九卿失敬大臣之道矣范闕)¶
　　　宋叔平¶
豫章宋叔平為定陵令素杯食麥飯¶
　(案東漢人名兩字者尠此豈以/字行即奏罷九卿者耶范不載)¶
<pb:KR2d0022_WYG_010-6a>¶
　　　髙吕¶
髙吕為廣漢太守朝省官事晝誦經典¶
　(案范書闕仕優則學昔賢所訓豈必一腰墨綬便/甘為俗吏乎况引經斷獄尤為有益吕得之矣)¶
　　　徐防¶
安帝即位太尉徐防以災異寇賊策免¶
　(案防見東觀記范同時防自陳過咎不敢居大/位亦異于持禄固寵者特朝廷不宜策免之耳)¶
　　　王充¶
王充字仲任家貧無書至京師往寺中省所賣書一見¶
<pb:KR2d0022_WYG_010-6b>¶
便憶于宅内門墻屋柱皆施筆硯簡牘見事而作著論¶
衡八十五篇¶
　(案充㑹稽上虞人充所著論衡時多拘/滯未見雄偉而或以為秘玩何也范同)¶
謝𡗝吾薦充曰充之天才非學所加雖前世孟軻孫卿¶
近漢揚雄劉向司馬遷不能過也¶
　(案𡗝吾此表未/免奬充過甚)¶
　　　陳堪¶
陳堪仕郡為五官掾府君被徴廷尉堪以五毒加身體¶
<pb:KR2d0022_WYG_010-7a>¶
斷舌無聲¶
　(案范書闕堪之事主可謂/忠矣天下孰不願以為臣)¶
　　　華崧¶
華崧為河南尹優賢養民興崇教化至其翦治强宗威¶
烈不虧遂見譖殺¶
　(案范/書闕)¶
　　　華松¶
華松為司隸校尉是時貴戚專勢松下車閉閤不通私¶
<pb:KR2d0022_WYG_010-7b>¶
書不與豪右相見姦匿犯者輒奏豪羣斂手由是深見¶
非恨¶
　(案此文義與前傳絶相類疑即一人前尹/河南後任司𨽻其名或傳寫之譌也范闕)¶
　　　戴封¶
戴封字平仲遷西華令其年大旱禱請無獲乃積薪坐¶
其上以自焚火起而大雨逺邇嘆服遷中山相¶
　(案封濟北剛人積薪自焚近于愚僧所為不然直與/暴巫尫等耳抑封善于占雨知其當以時降故為此)¶
　(以衒名耶平/仲范作仲平)¶
<pb:KR2d0022_WYG_010-8a>¶
　　　許荆¶
許荆字子張少喪父養母孝順家貧為吏無有船車休¶
假常單步荷擔上下清節稱于鄉里¶
　(案荆㑹稽陽羨/人范載循吏傳)¶
荆兄子常報讎殺人怨家㑹衆操兵至荆家欲殺之㑹¶
荆始從府休歸與相遇因出門解劍長跪曰前無狀相¶
犯咎皆在荆不能相教兄既早殁一子為嗣如全死者¶
傷其滅絶今願殺身代之塞咎雖死已往猶謂更生怨¶
<pb:KR2d0022_WYG_010-8b>¶
家扶起荆曰許掾郡中稱為賢吾何敢相侵因遂委去¶
　(案荆之愛兄固足感動怨家然亦其平日賢聲先/為之奪也人或名滿海内而鄉里薄之奚取焉)¶
荆為桂陽太守耒陽有蔣均者兄弟爭財互相言訟荆¶
嘆曰教化不行罪在太守乃使吏上書陳狀乞詣廷尉¶
均兄弟感悔各求受罪郴人謝𢎞等不養父母兄弟分¶
析因此皆還供養者千有餘人¶
　(案荆貧而養母死以報兄惟躬行孝弟故治/民亦以孝弟為先也語云以身教者從信然)¶
　　　許季長¶
<pb:KR2d0022_WYG_010-9a>¶
許季長為湖令州郡皆被蝗災過湖縣飛去不入¶
　(案范/書闕)¶
　　　司馬苞¶
司馬苞字仲成東緡人也為太尉常食麄飯著布衣妻¶
子不厯官舍㑹司徒楊震為樊豐等所譖連及苞苞乞¶
骸骨未見聽以疾薨¶
　(案范書苞無傳安帝紀載元初中大司農山陽司馬/苞為太尉二年六月太尉司馬苞薨范之簡畧如此)¶
　　　張冀¶
<pb:KR2d0022_WYG_010-9b>¶
豫章張冀字仲宗為廣陵守舉孝子吳奉為孝亷奉齎¶
金為禮冀閉門不受而奉以囊盛金夜投冀園中而逝¶
冀追不及齎金至廣陵還奉¶
　(案范書闕一本作張載卻投園之金其難更/甚于四知也千里齎還冀豈以博名髙哉)¶
　　　趙煜¶
趙煜少嘗為縣吏奉檄送督郵煜心恥于厮役遂棄車¶
馬去到&KR1779;為資中詣杜撫受韓詩究竟其術¶
　(案煜字長君㑹稽山隂人游學積二十年不歸其家/至為發喪制服所著有吳越春秋詩細厯神淵可謂)¶
<pb:KR2d0022_WYG_010-10a>¶
　(好學深思之士矣范書又載南陽馮良事與/長君事前後雷同不知何以一時有此二士)¶
　　　杜撫¶
杜撫字叔和犍為武陽人少有髙才受業于薛漢定韓¶
詩章句¶
　(案撫作詩題約義通學者傳/之曰杜君注范載儒林傳)¶
　　　許敬¶
許敬字鴻卿其吏有誣君者㑹于縣令坐敬拔刀斷其¶
席曰敬不忍與惡人同席¶
<pb:KR2d0022_WYG_010-10b>¶
　(案袁紀敬汝南平輿人仕至司徒敬值竇鄧閻氏之/盛直道而進三家之敗多所染汙敬謗不及己當世)¶
　(以此奇/之范闕)¶
　　　廣漢儒¶
廣漢儒字叔林為東郡太守烏巢于㕔事屋梁兎産于¶
牀下¶
　(案范/書闕)¶
　　　玉况¶
玉况字文伯京兆杜陵人也代為三輔名族該總五經¶
<pb:KR2d0022_WYG_010-11a>¶
志節髙亮為陳留太守性聰敏善行德教永平十五年¶
蝗蟲起泰山彌衍兖豫過陳留界飛逝不集五榖獨豐¶
章和元年詔以况為司徒¶
　(案范書况無傳惟見虞延班彪傳中二人皆况所辟/也東閣招賢况不愧矣又光武紀建武二十三年九)¶
　(月陳留太守玉况為大司徒二十七年四月司/徒玉况薨與謝書不合必有一誤玉姓音宿)¶
　　　班固¶
固年十三王充見之拊其背謂彪曰此兒必記漢事¶
　(案固之文詞美矣特其出入竇氏以不教學諸子卒/至身陷大戮視乃父傾側危亂之間而仕不急進貞)¶
<pb:KR2d0022_WYG_010-11b>¶
　(不違人者將無愧/乎范書附彪傳後)¶
　　　陳嚚¶
㑹稽陳嚚少時于郭外水邊捕魚人有盜者嚚見避于¶
草中追以魚遺之盜慚不受自後無復取焉¶
　(案以魚遺盜是以道止盜莊子曰盜亦有道乎/則止盜豈無道乎嚚葢得老氏之學者范闕)¶
　　　陳翔¶
陳翔遷定襄太守寛猛俱濟¶
　(案翔字子麟汝南邵/陵人范載黨錮傳)¶
<pb:KR2d0022_WYG_010-12a>¶
　　　馮魴¶
馮魴為侍中稍遷衞尉能取悦當時為安帝所寵帝幸¶
其府留飲十日賜駭犀玉具綬珮刀紫艾綬玉玦¶
　(案魴見東觀記此為侍中者魴孫石也東觀記及范/書皆作石事謝書當亦從同後世類事之書不探全)¶
　(傳本末故/混淆若此)¶
　　　唐羌¶
唐羌字伯游辟公府補臨武長縣接交州舊獻龍眼荔¶
枝乃生鮮獻之驛馬晝夜傳送之至有遭虎狼毒害頓¶
<pb:KR2d0022_WYG_010-12b>¶
仆死亡不絶道經臨武羌乃上書諫曰臣聞上不以滋¶
味為德下不以貢膳為功故天子食太牢為尊不以果¶
實為珍伏見交趾七郡獻生龍眼等鳥驚風發南州土¶
地惡蟲猛獸不絶于路至于觸犯死亡之害死者不可¶
復生來者猶可以救也此二物升殿未必延年益壽帝¶
從之章報羌即棄官還家不應徴召著唐子三十餘篇¶
　(案范書闕惟見和帝紀云舊南海獻龍眼荔枝十里/一置五里一候奔騰阻險死者繼路時臨武長汝南)¶
　(唐羌上書陳狀帝從之勅大官勿復/受獻葢一騎紅塵不獨始于天寶也)¶
<pb:KR2d0022_WYG_010-13a>¶
　　　張青¶
青字公然東都聊城人¶
　(案范書青事載張酺傳中青以被矢貫咽音聲流喝/前郡守不能舉酺上書言青三世死節宜䝉顯異薦)¶
　(賢受上賞/酺不愧矣)¶
　　　王黨¶
王黨遷汝南太守拔才禮士不敢自專故能化清于上¶
事緝于下¶
　(案范/書闕)¶
<pb:KR2d0022_WYG_010-13b>¶
　　　髙慎¶
陳王鈞多不法行天子大射禮陳國户曹史高慎諫國¶
相曰諸侯射豕天子射熊八彛六樽禮數不同昔季氏¶
設朱干玉戚以舞大夏左傳曰惟名與器不可以假人¶
奢僭之漸不可聽也于是諫諍不合為王所非坐司寇¶
罪¶
　(案明帝子陳敬王羨薨子思王鈞嗣鈞立多不法國/相二千石不與相得者輒隂中之髙慎此疏典核古)¶
　(勁最是精/彩范闕)¶
<pb:KR2d0022_WYG_010-14a>¶
　　　周燮¶
燮居家清處非法不言兄弟父子室家相待如賔鄉曲¶
不善者皆從其教¶
　(案燮字彦祖汝南安城人燮非身所耕漁則不食鄉/黨宗族希得見者舉孝亷賢良方正特徴皆以疾辭)¶
　(亦髙/士也)¶
　　　岑熈¶
岑熈遷魏郡太守人歌之曰我有荆棘岑君伐之我有¶
蟊賊岑君遏之狗吠不驚足下生𣯛含哺鼓腹焉知凶¶
<pb:KR2d0022_WYG_010-14b>¶
災我喜我生獨丁斯時美哉岑君於戲在茲¶
　(案熈岑彭𤣥孫尚安帝妹湼陽公主少為中郎將朝/廷多稱其能故遷守魏郡在位二年無為而化洵良)¶
　(二千石也范書以附祖/後故不載之循吏傳)¶
　　　陳楚¶
陳楚嘗賜食于上楚稱眼無所見以肉投羮¶
　(案賜食之禮至煩且嚴如此則不敬孰甚葢必有/不得已而然者引史者不溯其源何啻説夢范闕)¶
　　　李燾¶
李燾為青州刺史發璽書于本縣傳舍乗法駕騑驂朱¶
<pb:KR2d0022_WYG_010-15a>¶
軒就路奏免四郡相百城怖懼悉豫棄官¶
　(案范書闕一家哭固猶愈于一路然封疆重臣視屬/吏功名如土芥輒行劾免亦非有容之量且其中保)¶
　(無喜怒任情毁譽過聽者耶/燾之督案非中庸之道也)¶
　　　石(闕/)¶
石(闕/)為雁門太守廣宣恩惠懐保殊俗逺方皆服其德¶
　(案此見北堂書鈔/遺其名范不載)¶
　　　陳禪¶
陳禪字紀山為州治中從事時刺史為人苛刻受納臧¶
<pb:KR2d0022_WYG_010-15b>¶
賄禪當傳拷乃至笞掠無算五毒畢加神意自若辭對¶
無變事遂釋¶
　(案禪巴郡/安漢人)¶
禪拜諫議大夫永寧元年西南𡗝撣國王獻樂及幻人¶
能吐火自支解易牛馬頭明年元㑹作之于庭安帝嘗¶
與羣臣共觀大奇之禪獨離席舉手諫曰昔齊魯為夾¶
谷之㑹齊作侏儒之樂仲尼誅之帝王之庭不宜設𡗝¶
狄之技尚書陳忠劾奏禪曰昔合歡之樂舞于堂四𡗝¶
<pb:KR2d0022_WYG_010-16a>¶
之樂陳于門今撣國越流沙踰縣渡萬里貢獻非鄭衞¶
之聲佞人之比而禪廷訕朝政請劾禪下獄有詔勿收¶
左轉為𤣥莵候城障尉¶
　(案禪奉詔貶秩即行就道㑹有遼警追拜為遼東太/守禪不用兵而服之則知諌設𡗝樂非徒迂濶也陳)¶
　(忠沛國洨人字伯始陳咸之裔劾禪以阿帝所/謂教咸諂者忠真得其傳耶范書自有傳也)¶
　　　聞人綂¶
聞人綂字文公昔為督郵家貧無馬行則負擔卧則無¶
被連麕皮以覆不受人一餐之饋¶
<pb:KR2d0022_WYG_010-16b>¶
　(案范/書闕)¶
　　　梁竦¶
和帝追封諡皇太后父梁竦為褒親愍侯改殯賜東園¶
畫棺玉匣衣衾¶
　(案竦字叔敬安定烏氏人綂次子少習孟氏易以經/籍自娛非富貴而驕者後為竇氏誣陷死漢陽獄至)¶
　(和帝以太后父故迎喪改殯也諸本竦皆/誤作松松竦之兄也太后則竦所出耳)¶
　　　梁不疑¶
梁不疑子為潁隂侯𦙍子為城父侯冀一門三皇后六¶
<pb:KR2d0022_WYG_010-17a>¶
貴人二大將軍夫人女侯邑稱君七人尚公主三人其¶
餘卿將尹校五十七人¶
　(案范書不疑子名馬𦙍子名桃皆乳臭哇耳而遽佩/侯印冀門驕貴若此敗家亡宗豈徒然哉不疑好經)¶
　(書善待士冀隂嫉之及梁氏誅/滅不疑己先卒孰云天道逺耶)¶
　　　李壽¶
李壽薦異行¶
　(案范/書闕)¶
　　　孔喬¶
<pb:KR2d0022_WYG_010-17b>¶
喬字子松宛人也學古文尚書春秋左氏傳常幽居脩¶
志鋭意典籍至乃厯年身不出門鄉里莫得瞻見公車¶
徴不行卒于家¶
　(案范/書闕)¶
　　　李昺¶
昺字子然鄭人也篤行好學不羨榮禄習魯詩京氏易¶
室家相待如賔州郡前後禮請不應舉茂才除召陵令¶
不到官公車徴不行卒¶
<pb:KR2d0022_WYG_010-18a>¶
　(案范/書闕)¶
　　　郎宗¶
宗字仲綏安丘人也善京氏易風角星算推步吉凶常¶
負笈荷擔賣卜給食瘠服閒行人莫得知安帝詔公車¶
徴策文曰郎宗李昺孔喬等前比徴命未肯降意恐主¶
者玩弄禮意不備使難進易退之人龍潛不屈其身各¶
致意禮遣詣公車將以補察國政輔朕之不逮青州被¶
詔書遣宗詣公車對策陳災異而為諸儒之表拜議郎¶
<pb:KR2d0022_WYG_010-18b>¶
除吳令到官一月時卒暴風宗占以為京師有大火定¶
火發時果如宗言諸公聞之表上博士徴宗恥以占事¶
就徴文書未到夜懸印綬置㕔上遁去終于家子頡自¶
有傳¶
　(案安帝詔語允恭克讓如諸賢名不副/實何恥以占事就徴宗之識髙矣范闕)¶
　　　王輔¶
輔字公助平陸人也學公羊傳援神契常隠居野廬以¶
道自娛辟公府舉有道對策拜郎中陳災異甄吉凶有¶
<pb:KR2d0022_WYG_010-19a>¶
驗拜議郎以病遜安帝公車徴不行卒于家¶
　(案范書孔喬等四人名見樊英傳建光元年詔公車/賜策書徴南陽樊英陳留楊倫及喬等六人惟郎宗)¶
　(楊倫到洛陽餘皆不就徴也夫樊英最知名而張楷/譏其進退無據李固朱穆等以為處士純盜虚聲則)¶
　(英等之名乃以徴聘而毁四子/之終于隠逸豈非蠱上之吉乎)¶
　　　施延¶
延字君子蘄縣人少為諸生明于五經星官風角靡有¶
不綜家貧母老周流傭賃常避地于廬江臨湖縣種𤓰¶
後到吳郡海鹽取卒月直賃作半路亭又以養其母是¶
<pb:KR2d0022_WYG_010-19b>¶
時吳㑹未分山隂馮敷為督郵到縣延持帚往敷知其¶
賢者下車輪使入亭請與飲食脱衣與之餉錢不受順¶
帝徴拜太尉年七十六薨¶
　(案范書延之見用以安帝求直言陳忠慮言事者必/多激切乃上疏豫通帝意且云有道之士對問髙者)¶
　(宜特遷一等以廣直言之路書奏詔拜有道髙第士/沛國施延為侍中後位至太尉則延之用忠實成之)¶
　　　任防¶
任防字文始為司隸校尉下車嘗食乾飯十日一炊閉¶
閤不通豪右施設禁令案法貴戚斂手致相約勅不敢¶
<pb:KR2d0022_WYG_010-20a>¶
干越¶
　(案范書闕謝書中語句相/仿者多故當以此遜耳)¶
　　　王賜¶
王賜拜南陽太守羊皮鹿身車毁不改馬羸不易¶
　(案范書闕疑即/王暢之訛也)¶
　　　黄昌¶
黄昌㑹稽人為蜀郡太守初昌為州書佐其婦歸寧于¶
家遇賊被擄遂流轉入蜀為人妻其子犯事詣昌自訟¶
<pb:KR2d0022_WYG_010-20b>¶
昌疑母不類蜀人因問所由對曰妾本㑹稽餘姚戴次¶
公女州書佐黄昌妻也妾嘗歸家為賊所掠遂至于此¶
昌驚呼前謂曰何以誌黄昌耶對曰昌左足心有黒子¶
自言當為二千石昌乃出足示之因相持悲泣還為夫¶
婦竟以禮重焉¶
　(案昌字聖貞㑹稽餘姚/人范書所載與此畧同)¶
昌為宛陵令嚴毅好發姦伏有盜車葢者昌不言密令¶
人至賊家掩取之悉收一家一時殺之百姓戰懼咸稱¶
<pb:KR2d0022_WYG_010-21a>¶
明也¶
　(案車葢小盜即曰杜漸何至殱其一家昌/其蒼鷹乳虎之流與當是東漢第一酷吏)¶
昌為蜀郡太守未至郡時蜀有童謡曰兩日出天兵戢¶
　　　(闕/)紹¶
㑹稽(闕/)紹字文肅為范令不入内舍常卧㕔事上¶
　(案為令不入内舍此作縣譜也欲寡則心清而政平/夫何憂煩劇朱子論孔明人物以為得寡欲養心之)¶
　(助意正如/此范闕)¶
　　　侯瑾¶
<pb:KR2d0022_WYG_010-21b>¶
侯瑾字子瑜傭作為資暮㸐柴讀書獨處一室如對嚴¶
賔¶
　(案范書闕傭身讀書東漢大儒/多有之後人便以傭為恥矣)¶
　　　樊英¶
順帝備禮徴拜英為五官中郎將¶
　(案時天子為英設壇席令公車令導尚書奉引賜几/杖待以師傅之禮延問得失英不敢辭因拜是職然)¶
　(竟以髙名召謗雖善言災異何補治道民/不失望葢其難哉英字季齊南陽魯陽人)¶
　　　祝皓¶
<pb:KR2d0022_WYG_010-22a>¶
祝皓字子春志節抗烈篤于仁義為吏歸休先周旋鄉¶
里弔死問疾畢乃還家¶
　(案范書闕末世士大夫休官歸來多驕/其宗黨凌其父老胡不于子春是法)¶
　　　劉據¶
劉據為大司農以職事被譴召將加捶撲左雄諫曰九¶
卿位亞三公班在大臣行有佩玉之節動有庠序之儀¶
孝明皇帝始有撲罰皆非古典帝從而改之其後九卿¶
無復捶撲者¶
<pb:KR2d0022_WYG_010-22b>¶
　(案據事范載左雄傳被譴下有召詣尚書傳呼促步/又加以捶撲數語文較通暢夫古者刑不上大夫况)¶
　(加笞撲𡗝于徒𨽻賈長沙所以痛哭也有明廷杖之/制起于宣宗後遂以為故事至有血裹朝衣預吞蚺)¶
(朝膽者使緹綺小卒凌辱重臣莫此為甚我以禮於戲/  一除其弊超越前代萬萬孔子云君使臣)¶
　(聖/矣)¶
　　　虞承¶
虞承字叔明拜諫議大夫雅性忠謇在朝堂犯顔諫諍¶
終不曲撓散俸禄賑給諸生言德無比¶
　(案范/書闕)¶
<pb:KR2d0022_WYG_010-23a>¶
　　　左雄¶
左雄字伯豪為冀州刺史不舉煙火長食乾飯十日一¶
炊¶
　(案雄南郡湟陽人范稱其刺冀州不與豪傑交通奏/案貪猾無所回忌非清毅自處豈能若是而范不載)¶
　(其介節何歟至于封事屢上深中/時痼虞詡薦其有忠公節信然)¶
　　　戴良¶
戴良有失父零丁¶
　(案良字叔鸞汝南慎陽人范獨載其事母一節則必/幼而失父者也此未檢所出近髙宫詹士奇天禄識)¶
<pb:KR2d0022_WYG_010-23b>¶
　(餘載之與齊諧記有失兒女零丁句/並列注云零丁今之尋人招子也)¶
　　　陳常¶
陳常字君淵晝則躬耕夜則賃書以養母¶
　(案范/書闕)¶
　　　薛惇¶
汝南薛惇為北海長史家貧坐無完席妻曰君無俸禄¶
給子孫復無完席耶惇以善席與妻自坐敗者妻慚不¶
敢復言¶
<pb:KR2d0022_WYG_010-24a>¶
　(案此與王恭無長物事同世説不/列之德行函中亦闕事也范不載)¶
　　　雷義¶
豫章雷義字仲恭嘗濟人死罪罪者後以金二斤謝之¶
義不受金主伺義不在黙投金于承塵之上後葺治屋¶
得金金主已死義乃以付縣曹又義舉茂才讓于陳重¶
刺史不聽義遂佯狂披髪走不應命¶
　(案義豫章鄱陽人與同郡陳重為友即/所稱膠漆不若者也仲恭范作仲公)¶
　　　法真¶
<pb:KR2d0022_WYG_010-24b>¶
法真隠居大澤講論術藝厯年不問(一作/窺)園圃¶
　(案真字髙卿一作喬卿扶風郿人太守雄之子識胡/廣于諸吏中事見廣傳真為闗西大儒前後四徴終)¶
　(不降屈范書載其答太守云以明府見待有禮故敢/自同賔末若欲吏之真將在北山之北南山之南矣)¶
　(友人郭正稱之曰名可得而聞身難得而見逃名而/名我隨避名而名我追數語皆妙天下遂開晉人風)¶
　(味/)¶
　　　徐相¶
吳郡徐相為長沙郡守常食乾飯不發煙爨後亡遺言¶
不受贈有一匹私馬賣以買棺¶
<pb:KR2d0022_WYG_010-25a>¶
　(案范書闕殁則已焉猶砥/節于身後聖之清者也)¶
　　　崔瑗¶
崔瑗為濟北相光禄大夫杜喬為八使徇行郡國以臧¶
罪奏瑗徴詣廷尉瑗上書自訟得理出㑹病卒臨終顧¶
命子寔曰夫人稟天地之氣以生及其終也歸精于天¶
還骨于地何地不可藏形骸而歸鄉里其賵贈之物羊¶
豕之奠一不得受寔奉遺令遂留葬洛陽¶
　(案瑗字子玉涿郡安平人駰之子也專心學業顛沛/不廢令汲縣七年百姓歌之豈遷濟北而易其介者)¶
<pb:KR2d0022_WYG_010-25b>¶
　(何杜喬以臧罪奏也喬清剛而不免于苛細瑗之被/劾或以此又華嶠書稱瑗自并日而食而愛士好客)¶
　(盛修肴膳或反譏其太奢臧之/所由寃乎自訟得理何損于名)¶
　　　沈輔¶
沈輔字伯禽㑹稽山隂人也輔少儉約約身以禮喪父¶
服闋推讓祖考財産田宅與親貧不足者¶
　(案范書闕束身以禮則必儉能儉則田宅寶/賄俱為無用之物故伯禽之讓要從知禮來)¶
　　　范丹¶
范丹字史雲陳留人也所居卑陋有時絶糧閭里歌之¶
<pb:KR2d0022_WYG_010-26a>¶
曰甑中生塵范史雲¶
　(案范書丹作冉注云或作丹閭里之歌尚有釡中生/魚范萊蕪一句此畧也丹違時離俗過為詭激其梁)¶
　(伯鸞閔仲/叔之流與)¶
丹為郡功曹每休假上下常單步策杖同類以車牛與¶
之不取¶
丹與王奐親善奐後為漢陽太守丹于道候别之奐曰¶
行路倉卒非陳濶之所可共到前亭宿息以敘分隔丹¶
曰今子逺適千里㑹面無期如其相追將有慕貴之譏¶
<pb:KR2d0022_WYG_010-26b>¶
矣便起告違拂衣而去奐瞻望弗反丹長逝不顧¶
　(案丹逺迹慕貴拂衣别友髙行尠儔矣後世/送人作郡非忮即諂耳安得史雲一砭之)¶
　　　仇覽¶
覽為縣陽遂亭長好行教化人陳元凶惡不孝其母詣¶
覽言元覽呼元誚責元以子道與一卷孝經使誦讀之¶
元深改悔倒母牀下謝罪曰元少孤為母所驕諺曰孤¶
犢觸乳驕子罵母乞今自改母子更相向泣于是元遂¶
修孝道後成佳士¶
<pb:KR2d0022_WYG_010-27a>¶
　(案范書覽字季智一名香陳留考城人為/蒲亭長與此不同載化導陳元事亦小異)¶
　　　黄真¶
黄真字夏甫¶
　(案真為陳留小吏吳祐舉孝亷于祖席識之後為新/蔡長世稱清節則吳祐之知人不出郭有道下也范)¶
　(不載/其字)¶
　　　劉祐¶
劉祐字伯巨宗室𦙍緒代有名位少脩操行學嚴氏春¶
秋小戴禮古文仕郡為主簿郡將小子常出錢付之令¶
<pb:KR2d0022_WYG_010-27b>¶
市買果實祐悉以買筆墨書具與之因白郡將言郎君¶
年可入小學而但傲狠逺近謂明府無過庭之教請出¶
授書郡將為使子就祐受經五日一試不滿呈限决罰¶
遂成學業¶
　(案祐字范作伯祖中山安國人仕終河南尹黨錮/事起幸不及禍其有明哲之知者耶祐一本作佑)¶
祐為司隸校尉時權貴子弟罷州郡還京師者每至界¶
首輒改易輿服隠匿財寶¶
　　　沈豐¶
<pb:KR2d0022_WYG_010-28a>¶
沈豐為零陵太守為政慎刑重殺愛民養化罪法辭訟¶
初不厯獄嫌疑不决一斷于口鞭杖不舉而無刑戮僚友¶
有過初不暴揚有奇謀異畧輒為談述曰太守不及¶
也到官一年甘露降原陵佻陽五縣流被山林膏潤草¶
木瑞芝生于堂下¶
　(案豐隠惡揚善忠厚格天/宜有甘露瑞芝之應范闕)¶
豐為零陵守有三黄龍望府中¶
豐為太守吏有隂過長假還家¶
<pb:KR2d0022_WYG_010-28b>¶
　(案豐洵良二千石也/不識范書何以見遺)¶
　　　羊續¶
羊續字興祖太山人為南陽太守以清率下半月一炊¶
惟卧一幅布綯敗糊紙補之¶
　(案續太山平陽人其先七世二千石續不特清風絶/人至守廬江南陽二郡削平叛賊厥功甚偉所謂淡)¶
　(泊明志寧靜/致逺者耶)¶
續為南陽守鹽豉共一壺¶
續好啖生魚府丞焦儉以三月望餉鯉魚一頭續不為¶
<pb:KR2d0022_WYG_010-29a>¶
意受而懸之于庭少有皮骨明年三月儉復致一魚續¶
出昔枯魚以示儉遂終身不復食¶
　(案人雖介節不能無好投其所好取且不覺續之/懸魚是真能自制者范載甚畧不如本書之腴)¶
續妻與婢俱到官閉門不納病困謂子祕曰吾有馬一¶
匹賣以買棺牛車一乗載喪歸勿受郡送也¶
　(案范書稱續妻與子祕到官續閉門不納即遣與母/歸後卒時府丞焦儉遵續先意不受賻錢與本書不)¶
　(同/)¶
靈帝欲以羊續為太尉時拜三公者皆輸東園禮錢千¶
<pb:KR2d0022_WYG_010-29b>¶
萬令中使督之名為左騶其所之往輒迎致禮敬厚加¶
賜賂續乃坐使人于單席舉緼袍而示之曰所資惟斯¶
而已故不登三公位而徴為太常卿¶
　(案興祖不登公位所謂不以三公易介/者較崔公冀州名士其芳臭何如范同)¶
　　　趙嘉¶
趙嘉年四十餘重疾乃為遺令勅兄子曰可立一圓石¶
于我墓前刻之曰漢有逸民趙姓名嘉有志無時命也¶
奈何投筆而卒¶
<pb:KR2d0022_WYG_010-30a>¶
　(案范書嘉乃趙岐初名字臺卿後因避難改名岐字/邠卿范稱其遺令後疾愈仕至太常年九十餘卒此)¶
　(誤/)¶
　　　陳謙¶
陳謙字伯謙為御史中丞同郡宣豐時為衞尉司徒位¶
缺尚書欲案以補之咨問于謙謙正坐不答豐亦因士¶
大夫謂謙謙曰位不可妄假人三司位重上和隂陽下¶
訓五品豈可得處宣豐何人而欲居稷卨之官傳語者¶
愧而退¶
<pb:KR2d0022_WYG_010-30b>¶
　(案伯謙不阿同郡洵乎邦/之司直德與位稱矣范闕)¶
　¶
　¶
　¶
　¶
　¶
　¶
　後漢書補逸卷十¶
