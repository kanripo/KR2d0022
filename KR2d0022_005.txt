# -*- mode: mandoku-view; -*-
#+TITLE: 後漢書補逸
#+DATE: 2015-08-24 22:29:31.055607
#+PROPERTY: ID KR2d0022
#+PROPERTY: BASEEDITION WYG    
#+PROPERTY: JUAN 卷五
<pb:KR2d0022_WYG_005-1a>¶
欽定四庫全書¶
　後漢書補逸卷五　　　監察御史姚之駰撰¶
　　東觀漢記第五¶
　　　王梁¶
王梁為中郎將與景丹祭遵合擊蠻中破之詔梁别北¶
守天中關¶
　(案梁字君嚴漁陽安陽人梁與呉漢等擊檀鄉而梁/生不奉勅檻車送至月餘以為中郎將范無擊蠻中)¶
　(事天中關/范作箕關)¶
<pb:KR2d0022_WYG_005-1b>¶
　　　邠任¶
東平憲王蒼為驃騎開東閣延賢士薦鴻門邠任隠居¶
教授辟為祭酒後朝㑹明帝戲之曰先帝徴君不來驃¶
騎辟君而來何也任曰先帝秉德以㑹下臣可以禮進¶
退驃騎執法御臣臣懼法而至月餘遂去官¶
　(案范書無邠任名髙士傳序載荀/恁事與此同疑即一人傳冩誤耳)¶
　　　張酺¶
張酺為東郡太守下車擢賢俊擊豪强賞賜分明郡中¶
<pb:KR2d0022_WYG_005-2a>¶
肅然¶
　(案酺字孟侯汝南細陽人别作益侯誤范稱酺治東/郡禁長吏殺盜徒以為令長受臧猶不至死饑寒傭)¶
　(保何足窮法乎夫充義至類之盡令長律盗固當誅/殺而因此以宥盗徒則元惡大憝罔所忌憚為善者)¶
　(懼矣本書稱其賞賜分/明抑别有擊豪之術與)¶
酺為東郡太守罰斷義勇遷魏郡太守百姓埀涕送之¶
酺祖父充與光武同門學光武即位求問充充已死¶
　(案酺曽從祖父/受尚書范闕)¶
酺以尚書教授令入授皇太子太子家時為奢侈物未¶
<pb:KR2d0022_WYG_005-2b>¶
嘗不正諫甚見重焉¶
　(案范稱酺為人質直/守經義故能如此)¶
酺薦郡吏王青三世死節青從此除歩兵司馬酺傷青¶
不遂復舉其子孝亷¶
　(案范書青祖文翁以攻王莽見害父隆為都尉功曹/青為小史與父俱從行縣隆扞賊死青亦被矢貫咽)¶
　(音聲流喝故云三世死/節范不載舉青子事)¶
元和二年帝幸東郡使酺講尚書一篇使尚書令王鮪¶
與酺相難上甚欣悦¶
<pb:KR2d0022_WYG_005-3a>¶
　(案時章帝先備弟子之儀使酺講尚書畢然後修君/臣之禮其重道崇儒之意至矣東漢以後罕有其匹)¶
酺為太尉父尚在酺每遷轉乃一到洛父來適㑹正臘¶
公卿罷朝俱賀歲奉酒上酺父壽極歡莫不嘉其榮¶
　(案孟子稱舜以天下養為孝之至太尉之養不幾亞/于舜乎范書作酺雖在公位而父常居田里酺每有)¶
　(遷職輙一詣京師常來候酺云/云語句有失倫處遜本書多矣)¶
永平元年詔為四姓小侯開置學五經師張酺以明經¶
授于南宫¶
　(案開四姓小侯學在/永平九年九譌元也)¶
<pb:KR2d0022_WYG_005-3b>¶
　　　須誦¶
須誦為郡主簿獲罪詣獄引械自椓口口出齒獲免¶
　(案范/書闕)¶
　　　韋順¶
韋順轉東平相賞罰必信有柿樹生㕔屋上徙庭中遂¶
茂至孝行感于天地生也¶
　(案稚子啖柿擲核屋頭徙之則茂何關鬼神順/孝行不可考以為柿感而生則傅㑹過矣范闕)¶
　　　王琳¶
<pb:KR2d0022_WYG_005-4a>¶
王琳年十餘䘮父母遭大亂百姓奔逃惟琳兄弟獨守¶
冡廬弟季出遇赤眉賊將為餔琳自縛請先季死賊矜¶
而放之¶
　(案琳汝南人/范附趙孝傳)¶
　　　賀𤣥¶
賀𤣥遷鄴令政化大行¶
　(案范/書闕)¶
　　　何熈¶
<pb:KR2d0022_WYG_005-4b>¶
何熈字(闕/)溫為御史中丞羣僚憚之¶
　(案范/書闕)¶
　　　趙孝¶
趙孝字長平沛國蘄人兄弟怡怡鄉黨歸德王莽時天¶
下亂人相食弟禮為賊所得孝聞即自縛詣賊曰禮乆¶
餓羸瘦不如孝肥賊並放之¶
　(案孝以父任為郎即所稱田禾將軍子過郵亭不自/名者也孝愛弟之意發于至誠非僥倖免死者故足)¶
　(以感賊/范同)¶
<pb:KR2d0022_WYG_005-5a>¶
建武初天下新定穀食尚少孝得榖炊將熟令弟禮夫¶
婦使出比還孝夫妻共蔬食茹菜禮夫妻歸告言已食¶
輒獨飯之¶
　(案明帝嘉孝篤行徴為衛尉詔禮十日一就衛尉府/大官送供具令共相對盡歡後禮卒帝令孝從官屬)¶
　(送䘮歸葬其寵異若此帝褒江次翁所以教孝/寵趙長平所以教弟故東京之治最為近古)¶
　　　楊政¶
楊政嘗過馬武武稱疾見政對几據牀欲令政拜牀下¶
政入戸前排武徑上牀坐武帳言語不擇因把臂責之¶
<pb:KR2d0022_WYG_005-5b>¶
曰卿䝉恩稱藩臣不思求賢報國而驕天下英俊㑹信¶
陽侯至責數武令為朋友也¶
　(案政京兆人范作武難見政稱疾不為起政入戸徑/升床排武把臂責之數語較勁而顯餘同信陽侯隂)¶
　(就/也)¶
楊政字子行治梁丘易與京兆祁聖元同好俱名善説¶
經書京師號曰説經鏗鏗楊子行¶
　(案范書政從代郡范/升受易無祁聖元名)¶
　　　張湛¶
<pb:KR2d0022_WYG_005-6a>¶
張湛字子孝為光禄大夫數正諫威儀不如法度者湛¶
常乘白馬光武每有異政輙曰白馬生且復諌矣¶
　(案湛扶風平/陵人范同)¶
湛為太中大夫病中居東門候舍故時人號為東門君¶
數存問賞賜¶
　(案時湛因郭后廢故以病乞身愧不能諫也范書作/居中東門候舍故時人號曰中東門君漢宫儀曰洛)¶
　(陽十二門有上東中東門則/中居二字或傳冩倒之耳)¶
張湛為馮翊見府寺門即下主簿進曰位尊德重不宜¶
<pb:KR2d0022_WYG_005-6b>¶
自輕湛曰禮下公門何謂輕哉¶
　(案此本湛事/或訛堪范同)¶
　　　呉良¶
呉良字大義齊國人為郡吏歲旦與掾史入賀門下掾¶
王望舉觴上夀諂稱太守功德良于下坐勃然作色進¶
曰望佞邪之人欺諂無狀願勿受其觴太守斂容而止¶
讌罷轉良為功曹良恥以言受進終不肯謁¶
　(案范書良字作大儀臨淄人良固諤諤/而太守能改容受之其冲懐雅不可及)¶
<pb:KR2d0022_WYG_005-7a>¶
東平王蒼薦吏呉良上以章示公卿曰蕭何舉韓信設¶
壇即拜不復考試以良為議郎¶
　(案范書全載東/平疏文甚排奡)¶
良為郡議曹掾歲旦與掾史入賀門下掾王望言曰齊¶
郡敗亂遭離盜賊不聞雞鳴犬吠之音明府視事五年¶
土地開闢盜賊滅息五榖豐熟家給人足今日歲首請¶
上雅夀掾史皆稱萬歲良時跪曰門下掾諂佞明府勿¶
受其觴盜賊未盡人庻困乏今良曹掾尚無袴望曰議¶
<pb:KR2d0022_WYG_005-7b>¶
曹惰窳自無袴寧足為不家給人足耶太守曰此生言¶
是賜良鰒魚百枚¶
　(案此與前叚同節録本書前叚謹嚴有史法此則濃/至曲盡各成妙趣是知援述古書亦須手筆范書同)¶
　(前/叚)¶
呉良為司徒長史以清白方正稱¶
　　　任隗¶
建武八年始置將作大匠自任隗始¶
　(案隗南陽宛人任光子也將作大匠自建武以來/常謁者兼之肅宗于隗乃置真焉此抄撮之譌也)¶
<pb:KR2d0022_WYG_005-8a>¶
任隗字仲和拜司空永元初外戚秉權朝臣畏悚莫敢¶
抗者惟隗與袁安同心畢力數犯嚴諫¶
　(案時秉權者竇憲也憲擊匃奴國/用勞費隗奏議徴憲還前後十上)¶
　　　范克¶
范克為桂陽郡俗不種桑無蠶織之利民惰少鹿履冬¶
皆以火燎克為令屬縣教民種桑柘養蠶織履數年之¶
間大頼其利¶
　(案范書闕民不知織教之/以蠶此真豈弟父母之事)¶
<pb:KR2d0022_WYG_005-8b>¶
　　　桓虞¶
桓虞字伯春遷尚書僕射據法斷事周密平正以為能¶
擢為南陽太守¶
　(案范/書闕)¶
　　　尹敏¶
尹敏拜大司空府上以敏博通經記令校圖䜟敏對曰¶
䜟書非聖人所作其中多近鄙别字頗類世俗之辭恐¶
疑誤後生¶
<pb:KR2d0022_WYG_005-9a>¶
　(案敏字㓜季南陽堵陽人後敏因䜟増之曰君無口/為漢輔帝怪而問之敏曰臣見前人増損圖書敢不)¶
　(自量竊幸萬一亦可謂善/于諷諫矣范列儒林傳)¶
尹敏與班彪親善毎相遇與談常日旰忘食夜則達旦¶
　(案范同一本/作屏案不食)¶
　　　馮衍¶
馮衍其先上黨潞人曽祖父奉世徙杜陵祖野王生座¶
襲父爵為關内侯座生衍¶
　(案衍字敬/通杜陵人)¶
<pb:KR2d0022_WYG_005-9b>¶
衍更始時為偏將軍與鮑永相善更始既敗固守不以¶
時下建武初為揚化大將軍掾辟鄧禹府數奏記于禹¶
陳政言事¶
　(案范書衍始受王莽將亷丹辟為掾丹死乃往以計/説鮑永范具載其書章懐注云衍陳永一篇在東觀)¶
　(記皆為諌鄧禹之詞不知何據有此乖違駰案衍集/流傳鈔撮不實作史者雜以序事采綴其文故各有)¶
　(舛謬然相其詞義説/永為近故此不録)¶
　　　鮑永¶
鮑永遣弟升及子壻張舒等謀使永尉李匡先反涅城¶
<pb:KR2d0022_WYG_005-10a>¶
開門内兵殺其縣長馮晏立故謁者祝囬為涅長¶
　(案永上黨屯留人鮑宣/子也涅縣名屬上黨)¶
更始以鮑永行大將軍事得置偏裨將五人更始殁永¶
與馮欽共罷兵幅巾而居後歸世祖¶
鮑永字君長上黨人也少有志操事後母至孝妻嘗于¶
母前叱狗而永即去之¶
　(案永之孝尤人所難者在事/後母也與曽子蒸梨事同)¶
永拜僕射行將軍事將兵安撫河東性好文德雖行將¶
<pb:KR2d0022_WYG_005-10b>¶
軍常衣皂襜褕路稱鮑尚書兵馬¶
　(案范書時更始二十年事也通典稱/永常白襜路稱白衣尚書與此異)¶
光武遣諫議大夫儲大伯持節徴永永疑不從乃收繫¶
大伯封所持節于晉陽傳舍壁中遣信人馳至長安¶
　(案永是時方専意更始不知更始/已為赤眉所害故遣人探之長安)¶
永說下懐上大喜與永對食賜洛陽上商里宅¶
　(案時攻懐未拔遣永往説之河内太守即開城降上/商里范作商里洛陽記曰上商里在洛陽東則是范)¶
　(脱誤/耳)¶
<pb:KR2d0022_WYG_005-11a>¶
永為司𨽻校尉時帝叔父趙王良從送中郎將來歙喪¶
還大夏城門中與五官將軍相逢道廹良怒召門候岑¶
尊叩頭馬前永劾奏良曰今月二十七日車駕臨故中¶
郎將來歙喪還車駕過須臾趙王良從後到與右中郎¶
將張邯相逢城門中道廹狹叱邯旋車又召候岑尊詰¶
責使前走數十歩案良諸侯藩臣䝉恩入侍宜知尊帝¶
城門候吏六百石而肆意加怒令叩頭都道奔走馬前¶
無藩臣之禮大不敬也¶
<pb:KR2d0022_WYG_005-11b>¶
　(案永此䟽抑尊戚崇朝廷帝由是有貴戚斂手之言/其所稱不畏强禦者耶范書但言以事劾良大不敬)¶
　(而已不/詳載)¶
永以度田不實被徴詔書迎拜永曰君晨夜冐犯霜露¶
精神亦已勞矣以君帷幄近臣其以永為兖州牧¶
　(案時郡守坐度田事多下獄而永/獨詔書迎拜則帝之念功臣也)¶
　　　田邑¶
邑馮翊蓮芍人也其先齊諸田父豐為王莽著威將軍¶
邑有大節渉學藝能善屬文¶
<pb:KR2d0022_WYG_005-12a>¶
　(案邑字伯玉馮翊/人范附見馮衍傳)¶
邑初為上黨太守鄧禹使積弩將軍馮愔將兵擊邑愔¶
悉得邑母弟妻子後邑聞更始敗乃歸世祖世祖遣騎¶
都尉弓里游諫大夫何叔武即拜邑為上黨守馮衍與¶
邑素誓刎頸俱受重任忿邑背前約乃遺書責邑¶
　(案范書世祖遣宗正劉延攻天井關與田邑戰邑/迎母弟妻子為延所獲與此異衍書具載范傳)¶
邑以書勸鮑永曰愚聞丈夫不釋故而改圖哲士不僥¶
倖而出危今君長故主敗不能死新帝立不肯降擁衆¶
<pb:KR2d0022_WYG_005-12b>¶
而據壁欲襲六國之從與邑同事一朝内為刎頸之盟¶
興兵背畔攻取涅城破君長之國壊父母之鄉首難結¶
怨輕弄㓙器人心難知何意君長當為此計昔者韓信¶
將兵無敵天下功不世出畧不再見威執項羽名出髙¶
帝不知天時就烹于漢智伯分國既有三晉欲大無己¶
身死地分頭為飲器君長御命出征擁帶徒士上黨阨¶
不能救河東畔不能取朝有顛沛之憂國有分崩之禍¶
上無仇牧之節下無不占之志天之所壊人不能支君¶
<pb:KR2d0022_WYG_005-13a>¶
長將兵不與韓信同日而論威行得衆不及智伯萬分¶
之半不見天時不知厭足欲明人臣之義當先知故主¶
之未然欲貪天下之利宜及新主之未為今故主既敗¶
新主既成四海為羅網天下為敵人舉足遇害動揺觸¶
患履深淵之薄氷不為號渉千鈞之發機不知懼何如¶
其智也絶鮑氏之姓廢子都之業誦堯之言服桀之行¶
悲夫命也張舒内行邪孽不遵孝友䟽其父族外附妻¶
黨已收三族將行其法能逃不自詣者舒也能夷舒宗¶
<pb:KR2d0022_WYG_005-13b>¶
者予也永邑遂結怨焉¶
　(案邑此書乃戰國説士餘習然其能知天時/不讓班彪王命論也知幾甚㣲哲于馮鮑矣)¶
邑為漁陽太守未到官道病徴還為諫議大夫病卒¶
　　　觟陽鴻¶
觟陽鴻字孟孫為世名儒永平中拜少府¶
　(案鴻中山人以孟氏易教授范附/洼丹傳注云觟陽姓鴻名或作鮭)¶
　　　劉平¶
劉平字公予以仁孝著聞永平三年為宗正數薦逹名¶
<pb:KR2d0022_WYG_005-14a>¶
士承宫郇恁等¶
　(案平楚郡彭城人本名曠顯宗/改為平范列孝弟諸賢之首)¶
　　　張堪¶
張堪字君游試守蜀郡遷漁陽開治稻田八千餘頃教¶
民種田百姓以殷富童謡歌曰桑無附枝麥穗兩岐張¶
君為政樂不可為視事八年匈奴不敢犯塞¶
　(案堪南陽宛人樂不/可為范書為作支)¶
堪與呉漢并力討公孫述遂破蜀漢先遣堪入成都鎮¶
<pb:KR2d0022_WYG_005-14b>¶
撫吏民時述珍寳珠玉委積無數堪録簿上官秋毫無¶
取¶
　(案時呉漢以糧少將退兵堪馳見漢謂述必敗竟㧞/成都則破蜀之功當首推堪矣簿上珍寳清風卓然)¶
　(㣲計掾奏之亦將/為呉公所掩也)¶
張堪去蜀郡乘折轅車白布被囊¶
　(案此則計掾樊顯所奏/也近本訛作張湛事非)¶
堪守蜀郡公孫述遣擊之堪有同心之士三千人相謂¶
曰張君養我曹為今日也乃選習水軍三百人斬竹為¶
<pb:KR2d0022_WYG_005-15a>¶
[竺-二+稗]渡水遂免難¶
　(案[竺-二+稗]音排一作&KR0034;/大筏也范不載)¶
　　　竇融¶
竇融光武時數辭爵位因上䟽曰臣融年五十三有一¶
子年十五質性頑鈍臣融朝夕教導以經藝不得令觀¶
天文見䜟記誠欲令恭肅畏事恂恂修道不顯其有才¶
能何况乃當傳以連城廣土享侯國哉¶
　(案融字周公扶風平陵人融于雌雄未决之時獨能/鋭意東向不為隴蜀所揺智士哉卒使河西五郡完)¶
<pb:KR2d0022_WYG_005-15b>¶
　(富如舊功亦偉矣辭爵/一疏何其小心寅畏也)¶
封竇融曰融允執忠孝扶微救危率屬五郡積兵諸羌¶
畢至兵不血刅而鹵土崩瓦解功既大矣篤意分明斷¶
之不疑吾甚嘉之其以六安安豐陽泉蓼安風四縣封¶
融為安豐侯¶
　(案如本書所列則五縣矣范作安豐陽泉蓼安/安風亦誤盖廬江有蓼侯國無蓼安也俟攷)¶
融數辭爵位不欲傳子他日㑹見迎詔融曰欲讓職還¶
土今相見不宜論也¶
<pb:KR2d0022_WYG_005-16a>¶
　(案此叚甚不明范書作融朝罷逡廵席後帝知欲有/讓遂使左右傳出他日㑹見迎詔融曰日者知公欲)¶
　(讓職還土故命公暑熱且自便今相見宜論他事勿/得復言云云一時情事如畫本書想當同之引述者)¶
　(刪抹過/當耳)¶
竇融嗣子穆尚内黄公主而融弟友嗣子固尚沮陽公¶
主穆長子勲尚東海公主女竇氏一公兩侯三公主四¶
二千石自祖至孫官府廐第相望奴婢千數雖親戚功¶
臣莫與為比¶
　(案東海公主女應作東海恭王女此誤融于干戈搶/攘之際獨能保全五郡使完富不改天道好還宜其)¶
<pb:KR2d0022_WYG_005-16b>¶
　(奕葉責/顯也)¶
河西太守竇融遣使獻槖駝¶
　(案融在更始時初為張掖屬國都尉後凉州五郡官/民推融為河西五郡大將軍非太守也獻槖駝范作)¶
　(獻/馬)¶
融令弟友詣闕道絶馳還遣司馬虞封間行通書¶
　(案范書虞作席時因/隗囂叛故道絶也)¶
　　　蔡順¶
蔡順汝南人至孝王莽亂人相食順取桑椹赤黒異器¶
<pb:KR2d0022_WYG_005-17a>¶
賊問所以云黒與母赤自食賊異之遺鹽二斗受而不¶
食¶
　(案順字君仲以至性稱抱棺廽火/聞雷泣冢皆其事也范闕採椹事)¶
　　　鄭均¶
鄭均兄中為縣游徼受禮遺均數諫止不聽即脱身出¶
作歲餘得數萬錢歸以與兄曰錢盡可復得為吏坐臧¶
終身捐棄兄感其語遂有亷潔稱¶
　(案均字仲虞東平任城人均之感/兄愛敬備至寓切偲于怡怡者也)¶
<pb:KR2d0022_WYG_005-17b>¶
均拜侍御史月餘遷尚書¶
章帝東廵過任城乃幸鄭均舍勅賜尚書禄以終身故¶
時人號為白衣尚書¶
　(案范/書同)¶
均失兄養孤兒兄子甚篤已冠娶出令别居盡推財與¶
之使得一尊其母然後隨䕶視賑給之¶
　(案均之于兄其用心曲至若此夫贍寡嫂給孤兒原/士君子所當然而常人于此未免萌其驕心于是予)¶
　(奪由已多寡任意思雖有餘義實不足均推財與兄/子使得一尊其母雖聖人處此無以逾之矣范畧之)¶
<pb:KR2d0022_WYG_005-18a>¶
　(何/也)¶
均屢辟不詣公車特徴再遷尚書肅宗敬重之後以病¶
告歸均遣子英奉章詣闕詔召見英問均所苦賜以冠¶
幘錢布¶
元和元年與毛義各賜羊一頭酒二斗終其身¶
　(案范書具/載詔詞)¶
　　　劉&KR3063;¶
劉&KR3063;字君乆永平中以中庶子入侍講¶
<pb:KR2d0022_WYG_005-18b>¶
　(案范/書闕)¶
　　　鄧鴻¶
永平六年鄧鴻行車騎將軍位在九卿上絶坐¶
　(案范/書闕)¶
　　　宋均¶
永平七年宋均徴為尚書令忠正直言數納䇿謀每駮¶
議未嘗不合上意¶
　(案均南陽安衆人性寛和不喜文/法于明帝察察之朝大有裨益)¶
<pb:KR2d0022_WYG_005-19a>¶
宋均字叔庠為九江太守有兩山名曰唐后山有神祠¶
衆至共為嫁娶皆取百姓男女不復要娶巫家女百姓¶
患之長吏莫敢改之均乃移書曰自今已去當為山娶¶
巫家女其後乃絶¶
　(案均祖述西門豹遺意以熄巫患法至良也此叚文/詞拖㳫不類本書中預透不復要娶巫家女一句真)¶
　(是村塾孺子之筆范作衆巫遂取百姓男女以為公/嫗歲歲改易既而不敢嫁娶前守令莫敢禁均乃下)¶
　(書云云其好/醜徑庭矣)¶
均為九江太守建武中山陽楚郡多蝗蜚南到九江輙¶
<pb:KR2d0022_WYG_005-19b>¶
東西别去由是名稱¶
　　　馬元¶
馬元字叔山拜太僕視事减省諸費歲千萬以上¶
　(案范/書闕)¶
　　　戴慿¶
戴慿為侍中正旦朝賀帝令羣臣説經義不通者奪其¶
席慿遂重五十餘席¶
　(案慿字次仲汝南平輿人亦稱戴侍/中習京氏易所稱解經不窮者也)¶
<pb:KR2d0022_WYG_005-20a>¶
　　　桓榮¶
榮本齊桓公後也桓公作伯支庶用其謚立族命氏焉¶
　(案榮字春卿/沛郡龍亢人)¶
歐陽尚書博士缺上欲用桓榮榮叩頭讓曰臣經術淺¶
薄不如同門生郎中彭宏揚州從事臯𢎞帝曰俞往汝¶
諧因拜榮為博士¶
　(案東漢用人互相薦讓猶/有唐虞稽拜之風范同)¶
榮遭亂與族人桓元卿相招投閒輙誦元卿曰當復何¶
<pb:KR2d0022_WYG_005-20b>¶
為榮後為太常元卿來候榮諸弟子謂曰平生笑氣力¶
今何如元卿曰我安能知此哉¶
　(案元卿譏榮有但自苦氣力語故榮門人借以覆之/范書作元卿語曰我豈意學之為利若是㸃出利字)¶
　(甚冷雋彼今日所䝉稽古之力/二語榮之所見與元卿將無同)¶
帝嘗幸太常令榮坐東面設几杖時執經生避位發難¶
上輙謙曰太師在是¶
　(案顯宗尊禮師傅逈出尋常萬萬惜桓榮専事章句/徒使其主為經生問難之學于尚書修身治天下之)¶
　(道未之/有得也)¶
<pb:KR2d0022_WYG_005-21a>¶
明帝詔曰五更沛國桓榮以尚書授朕十有餘年詩云¶
日就月將示我顯徳行其賜爵闗内侯食邑五百戸¶
桓榮嘗寢病太子朝夕遣中人問疾賜以帷帳奴婢曰¶
如有不諱無憂家室也後病愈入復侍講¶
　(案范/同)¶
桓榮拜議郎入侍太子每朝㑹輙令榮于公卿前敷奏¶
經書帝稱善¶
桓榮為太常上幸太常府榮東面坐設几㑹賔子郁以¶
<pb:KR2d0022_WYG_005-21b>¶
明經復為太常¶
桓榮授皇太子經每朝㑹榮于公卿前説經上曰得卿¶
幾晩因除博士¶
　(案此與前叚同引/書者筆小異耳)¶
　　　魏應¶
魏應字君伯拜五官中郎將諸儒于白虎觀講論五經¶
同異使應専掌難問¶
　(案應任城人應初習魯詩及其掌/難問辨同異則五經紛綸矣范同)¶
<pb:KR2d0022_WYG_005-22a>¶
　　　崔寔¶
崔寔為五原太守五原土宜麻桑而俗不知紡績民冬¶
月無衣積細草而卧其中見吏則衣草而出寔至官勸¶
種麻命工伐木作機紡車教民紡績¶
　(案范書闕五/原郡屬并州)¶
　　　馮良¶
馮良少作縣吏恥在厮役因壊車殺馬毁裂衣冠從杜¶
撫學¶
<pb:KR2d0022_WYG_005-22b>¶
　(案良南陽人字君郎時奉檄迎督郵即路慨然/恥而遁去盖先陶栗里而得之范附周變傳)¶
　　　桓文髙¶
桓文髙每當直事駐車而傳漏雖居閒鏁署冠劍不解¶
于身為郎二十載未嘗被奏三署服其重慎¶
　(案范書不載此條與前所載樊梵/字文髙事同傳鈔之誤乃至于此)¶
　　　馬防¶
馬防子鉅為常從小侯六年正月齋宫中上欲冠鉅夜¶
拜為黄門郎御章臺下殿陳鼎爼自臨冠之¶
<pb:KR2d0022_WYG_005-23a>¶
　(案防馬援/仲子范同)¶
防征西羌上喜防功令史官作頌頌其功伐¶
　(案防征羌事具詳范傳防/于伏波真能讀父書者)¶
馬防字公平為光禄勲宿衛宫省上數幸防府賞賜飲¶
食¶
　(案范書作/字江平)¶
馬防字孝孫拜金吾性矜嚴公正數言政事多見採用¶
　(案此豈又一馬防耶范稱防弟光自越騎校尉遷執/金吾後又言拜防光禄勲光為衛尉防數言政事多)¶
<pb:KR2d0022_WYG_005-23b>¶
　(見采用則防或又字/孝孫但未拜金吾耳)¶
章帝建初三年馬防為車騎將軍班同三事¶
馬防兄弟二人各六千戸防為潁陽侯特以前參醫藥¶
勤勞綏定西羌以襄城羮亭一千二百戸増防防身帶¶
三綬寵貴至盛¶
　(案范/書畧)¶
上始欲征匈奴與竇固等議出兵調度皆以為塞外草¶
美馬不須榖固等將兵到燉煌當出塞上請馬榖上以¶
<pb:KR2d0022_WYG_005-24a>¶
固言前後相違怒不與榖皆言按軍出塞無榖馬故事¶
馬防曰宣帝時五將出征其奏言匃奴候騎得漢馬矢¶
見其中有粟即知漢兵出乃去以是言之馬當與榖¶
　(案絶域出師最難轉餉荒邉逐草正堪仰秣必欲榖/馬則車牛塞途矣師何以進防之此䇿未為得也近)¶
　(讀冡宰張公鵬翮出使俄羅斯日記知塞外/多無水草處是在嚮導者預知而備之耳)¶
馬防上言聖人作樂所以宣氣致和順隂陽也臣愚以¶
為可因歲首發太簇之律奏雅頌之音以迎和氣時以¶
作樂費多遂獨行十月迎氣樂¶
<pb:KR2d0022_WYG_005-24b>¶
　(案章帝五年冬始行月令迎氣樂從防/言也防此奏深得聖人變理隂陽之意)¶
　　　馬稜¶
馬稜為㑹稽太守詔詰㑹稽車牛不務堅强車皆以桃¶
枝細簟¶
　(案稜伏波之族孫也范稱其/治㑹稽有聲不詳桃枝竹名)¶
稜守廣陵蝗蟲入江海化為魚蝦興復陂湖増歲租十¶
餘萬斛¶
　(案范不載蝗/化事餘同)¶
<pb:KR2d0022_WYG_005-25a>¶
稜從兄毅張掖屬國都尉¶
　(案稜少孤依毅共居/及卒稜心䘮三年)¶
　　　徐匡¶
永平中車駕出信陽侯隂就車騎干突鹵簿車府令齊¶
國徐匡鉤就車收御者送獄詔書譴匡匡自繫呉良上言¶
信陽侯驕無人臣禮匡執法守正而下獄恐政化由是¶
而墮詔出匡左遷昻丘長¶
　(案范書匡事附呉良傳上雖赦匡猶左遷良為縣長/今直作匡遷矣又昻丘郡國志無之范作即丘屬東)¶
<pb:KR2d0022_WYG_005-25b>¶
　(海郡此/皆誤也)¶
　　　鍾離意¶
意在堂邑為政愛利輕刑慎罰撫循百姓如赤子初到¶
縣市無屋意出奉錢帥人作屋人齎茅竹或持材木爭¶
赴趨作决日而成功作既畢為解土祝曰興功役者令¶
百姓無事如有禍祟令自當之人皆大悦¶
　(案意字子阿㑹稽山隂人意從/瑕丘令遷堂邑范不載此事)¶
顯宗時鍾離意為尚書交阯太守坐臧千金徴還伏法¶
<pb:KR2d0022_WYG_005-26a>¶
詔以貲物班賜羣臣意得珠璣悉以委地而不拜賜上¶
怪問其故對曰臣聞孔子忍渴于盜泉之水曽參廻車¶
于勝母之閭惡其名也此臧穢之寳誠不敢拜受帝嗟¶
嘆曰清乎尚書之言乃更以庫錢三十萬賜之¶
　(案意性雖清介而寛和愷悌遺言上書猶陳升平之/世難以急化宜少寛假其諸異乎清而刻者與范同)¶
明帝欲起北宫尚書僕射上書諫出為魯相後起德陽¶
殿殿成百官大㑹上謂公卿曰鍾離尚書若在不得成¶
此殿¶
<pb:KR2d0022_WYG_005-26b>¶
　(案明帝義不勝欲故有德陽殿之舉然于諍/臣之言若不敢去諸懐由其性本恭儉也)¶
　　　閔仲叔¶
司徒侯霸辟仲叔留與相見勞問之下不及政事仲叔¶
曰被明公辟且喜且懼及奉見明公喜懼皆去所望明¶
公問屬以為政美俗成化令日亷得所遂以辭出自劾¶
　(案閔仲叔名貢以字行范髙士/士傳序所載畧同范文較勁)¶
閔仲叔太原人也與周黨相友黨毎過仲叔共啜菽飲¶
水無菜茹¶
<pb:KR2d0022_WYG_005-27a>¶
　(案黨與仲叔同郡亦貞/介士也見范逸人傳)¶
周黨嘗遺仲叔生麻仲叔嘆曰我欲省煩耳受而不食¶
　(案生麻范作生蒜/皇甫謐髙士傳同)¶
閔仲叔居安邑家貧不能得錢買肉安邑令候之問諸¶
子何飯食對曰但食猪肝屠者或不肯與之令出勅市¶
後嘗買輙得仲叔怪問其子道狀如此乃嘆曰仲叔豈¶
以口腹累安邑耶遂去之¶
　(案仲叔却蒜省煩食肝去累清風亮節照耀千古范/書簡老過此世説則更儁矣雖文筆不同要以刪潤)¶
<pb:KR2d0022_WYG_005-27b>¶
　(者易為/功也)¶
　　　司馬均¶
司馬均字少賔隠居教授誠信行乎州里鄉人有争曲¶
直者輙言敢祝少賔乎心不直者終不敢祝也¶
　(案均東萊人/位至侍中)¶
　　　汝郁¶
郁年五歲母病不能食郁常抱持啼泣亦不食母憐之¶
强為餐飯欺言已愈郁視母色未平輙不食宗親共異¶
<pb:KR2d0022_WYG_005-28a>¶
之因字曰異¶
　(案郁陳國人後為魯相以德教化百姓稱之/與少賔皆賈長頭所薦士也范俱附見賈傳)¶
　　　劉般¶
劉般為太僕在朝盡節夙夜不怠¶
　(案般宣帝之𤣥孫父紆因莽/亂失候世祖時般復紹封)¶
劉般字伯興代名忠孝在朝竭忠盡節建初元年拜為¶
宗正憂勤國事夙夜不怠教納嘉謀¶
　(案般諸奏疏如弛二業寛度田皆嘉謀之當納者惟/明帝欲置常平倉般以為不便而止夫常平法創于)¶
<pb:KR2d0022_WYG_005-28b>¶
　(耿夀昌増減隨時百姓利焉惟在得其人以理/之耳今恐豪右為姦而廢之是因噎而廢食也)¶
　　　鄭興¶
興從博士金子嚴為左氏春秋¶
　(案興字少贛河南開封人興常師劉歆講大義少/學公羊晩更善左氏也世言左氏者多祖于興)¶
　¶
　¶
　¶
　後漢書補逸卷五¶
