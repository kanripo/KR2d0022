# -*- mode: mandoku-view; -*-
#+TITLE: 後漢書補逸
#+DATE: 2015-08-24 22:29:31.217241
#+PROPERTY: ID KR2d0022
#+PROPERTY: BASEEDITION WYG    
#+PROPERTY: JUAN 卷十三
<pb:KR2d0022_WYG_013-1a>¶
欽定四庫全書¶
　後漢書補逸巻十三　　監察御史姚之駰撰¶
　　薛瑩後漢書第一¶
　　　光武論¶
王莽之際天下雲亂英雄並發其跨州據郡僭制者多¶
矣人皆有冀於非望然考其聰眀仁勇自無光武儔也¶
加以寛博容納計慮如神是以任光竇融望風景附馬¶
援一見覩顔識竒故能以十數年間掃除羣凶清復海¶
<pb:KR2d0022_WYG_013-1b>¶
内豈非天人之所輔贊哉古者師不内御而光武命將¶
皆授以方畧使奉圖而進其有違失無不折傷意豈文¶
史之過乎不然雖聖人其猶病諸¶
　(案此篇簡括精悍自是傑作末叚如神龍掉尾使人/不可捉摸更佳范論但敘光武符瑞不及其開剏大)¶
　(畧失史/體矣)¶
　　　明帝論¶
眀帝自在儲宫而聰允之徳著矣及臨萬機以身率禮¶
恭奉遺業一以貫之雖夏啓周成繼體持統無以加焉¶
<pb:KR2d0022_WYG_013-2a>¶
是以海内乂安四夷賔服斷獄希少有治平之風號曰¶
顯宗不亦宜乎¶
　(案永平之政繼美建武雖察慧有餘/無傷仁政薛書揄揚竭致未為過也)¶
　　　章帝北巡¶
章帝北巡下長平御池陽宫東至髙陵造舟至於涇而¶
還¶
　(案此建初八年事前書音義曰長平坂在池陽/南去長安五十餘里則北巡范作西巡為是)¶
　　　靈帝獵¶
<pb:KR2d0022_WYG_013-2b>¶
靈帝光和元年校獵廣成苑¶
　(案范書載帝以光和五年校獵上林苑厯函谷闗/遂巡狩于廣成苑夫廣成非巡狩之地從校獵是)¶
　　　王霸白氷¶
光武至薊上王郎使兵至上發薊晨夜馳騖至下曲陽¶
滹沱河導吏還言河流澌無船不可渡遣王霸徃視實¶
然霸念恐驚衆即還白氷牢可渡比至氷可乘帝遂得¶
渡滹沱河¶
　(案此見東觀記文之工拙東/觀不如范書此又遜本書矣)¶
<pb:KR2d0022_WYG_013-3a>¶
　　　李膺抗志¶
李膺字元禮潁川襄城人抗志清妙有文武儁才遷司¶
𨽻校尉為黨事自殺¶
　(案膺見謝書抗志/清妙四字甚雋)¶
　　　馬防論作樂¶
上以太常樂丞鮑鄴等上樂事下車騎將軍馬防防奏¶
言建初二年七月鄴上言王者飲食必道須四時五味¶
故有食舉之樂所以順天地養神明求福應也移風易¶
<pb:KR2d0022_WYG_013-3b>¶
俗莫善於樂樂者天地之和不可久廢今官樂但有太¶
簇皆不應月律可作十二月均各應其月氣乃能感天¶
地和氣宜應明帝始令靈臺六律候而未設其門樂經¶
曰十二月行之所以宣氣豐物也月開斗建之門而奏¶
歌其律誠宜施行願與待詔嚴崇及能作樂器者共作¶
治考工給所當詔下太常太常上言作樂器直錢百四¶
十六萬請太僕作成上奏寢今明詔下臣防臣輒問鄴¶
及待詔知音律者皆言聖人作樂所以宣氣致和順隂¶
<pb:KR2d0022_WYG_013-4a>¶
陽也臣愚以為可順上天之明待因嵗首令正發太簇¶
之律奏雅頌之音以立太平以迎和氣其條貫甚備詔¶
書以防言下三公¶
　(案防見東觀記夫十二月律以宣氣導和其係至鉅/然分寸長短毫釐千里所最難定自京房作准代律)¶
　(後世竟無解人東京已然何論後代牛鐸玉尺縱黍/横黍之紛紛也然候氣之法似有驗于聽聲縵室葭)¶
　(灰密其法以試之庻乎有証防亦以律學難明只發/太簇一律而十二月之樂遂無傳焉所謂宣氣導和)¶
　(者安在范/志不載)¶
　　　虹見¶
<pb:KR2d0022_WYG_013-4b>¶
靈帝光和元年虹晝見御所居崇徳後殿前庭中色青¶
赤¶
　(案此詳見/後張紀中)¶
　　　八俊¶
李膺王暢荀緄朱寓魏朗劉祐杜楷趙典為八俊¶
　(案此見范黨錮傳序中緄作星楷作密時杜密故太/僕荀昱為沛相皆為有司奏捕考楷别無所見緄則)¶
　(畏憚宦官方為子娶常侍女雖/為一龍豈得以俊目之從范是)¶
　　　白波賊¶
<pb:KR2d0022_WYG_013-5a>¶
黄巾郭秦等起于西河白波谷時謂之白波賊¶
　(案是時董卓遣中郎將牛/輔撃之不能却也范畧)¶
　¶
　¶
　¶
　¶
　¶
　¶
<pb:KR2d0022_WYG_013-5b>¶
　¶
　¶
　¶
　¶
　¶
　¶
　¶
　後漢書補逸巻十三¶
